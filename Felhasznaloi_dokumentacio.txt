A Sudoku játékban adott egy 9x9-es pálya, amely 9 darab 3x3-as négyzetre(boxokra) van osztva. Az
egész pályán 1-9-ig elszórtan találhatók számok. A cél, hogy az üresen maradt cellák ki legyenek
töltve úgy, hogy minden sorban és minden oszlopban 1-9-ig terjedő számok csak egyszer
szerepelhetnek, illetve a 3x3-as négyzetekben is 1-9-ig minden számjegynek szerepelnie kell
pontosan egyszer.
A program üres pályáról indul. Minden cella nullát tartalmaz, ez jelképezi az üres cellát.
A felhasználó meg tud adni egy pályát, a kiválasztott cellákba be tud írni számokat, a többit üresen
hagyja. Ezt a megadott pályát a program tölti ki, a ’Megoldás’ gomb lenyomása után. A kitöltés során
el tudja dönteni, hogy egyáltalán megoldható-e a felhasználó által kitöltött számokkal a pálya. Ha
nem, abbahagyja annak megoldását és a program kiírja a fenti szövegdobozba, hogy elsősorban miért
akadt meg a megoldás menete. Ha igen, akkor kitölti az összes cellát a megadott szabályoknak
megfelelően és megjelenik a megoldás.
A ’Menu’ részt lenyomva megjelenik két opció: Reset és Load.
A ’Reset’ menü lenullázza a cellákban megadott összes számot. Ennek segítségével lehet újra az üres
pályáról kitölteni a kívánt számokat.
A ’Load’ menü kiválasztásával betölti a program az előző megoldott pályát. Ezt utána lehet
módosítani, akár pár szám kitörlése következtében újra megoldatni a programmal.